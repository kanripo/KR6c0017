#-*- mode: mandoku-view; -*-
#+DATE: 2015-08-30 19:44:15.634047
#+TITLE: 佛母般若波羅蜜多圓集要義釋論
#+PROPERTY: CBETA_ID T25n1517
#+PROPERTY: ID KR6c0017
#+PROPERTY: SOURCE Taisho Tripitaka Vol. 25, No. 1517
#+PROPERTY: VOL 25
#+PROPERTY: BASEEDITION T
#+PROPERTY: WITNESS CBETA
#+PROPERTY: LASTPB <pb:KR6c0017_T_002-0903c> ¶¶¶¶¶¶¶¶¶¶¶
#+PROPERTY: JUAN 2
¶
¶

 《佛母般若波羅蜜多圓集要義釋¶
論》卷第二¶
¶
三寶尊菩薩造¶
大域龍菩薩造本論¶
西天譯經三藏朝奉大夫試光¶
祿卿傳法大師賜紫沙門臣¶
施護等奉　詔譯¶

復說後空如彼頌言。¶

#+BEGIN_VERSE
「　彼我等見斷
　大士畢竟作¶
　而彼人無我
　佛一切處說
#+END_VERSE
」¶

此言我等見者。即說我等見斷。我者。謂遍計¶
所執。所有蘊等。等者。等攝人及眾生壽者。此¶
中行相等。謂所等是我所有等釋義應知。見¶
者謂取著之見。此中總意。於我等境。界中彼¶
我等見斷。斷者壞義。作者謂畢竟作故。問何
<pb:KR6c0017_T_002-0904a>¶
人作邪。答言。菩薩。又問。若菩薩者。何故言¶
大士。答大士者。即大有情。此大有情普遍¶
輪迴相續而作此。即是菩薩若此中如是復¶
何所說。所以頌言。而彼人無我佛一切處說。¶
謂佛於一切處如是決定說人無我。如是等¶
說無性空竟復說後空。如彼頌言。¶

#+BEGIN_VERSE
「　一切法不生
　此所說亦然¶
　宣說法無我
　一切處實說
#+END_VERSE
」¶

此言一切法不生等者。一切者。普盡義。法即¶
是色等法。一切即法釋義。應知彼一切法悉¶
不生故。此言不生者。即止其生此中意者。即¶
本來不生性。非如彼相聚集。所得有其實性。¶
頌言此所說亦然者。此謂如是說者。表示義¶
亦然者。亦復說故。頌言宣說法無我者。法謂¶
色等諸法。無我即無自性。問若爾將何表示。¶
頌自答言。一切處實說。一切處者。即遍一切¶
種。實謂真實。即法無我真如說。謂了知了知¶
者。遮防為義。此說真如遮餘法故。又問。何人¶
實說邪。答謂佛世尊。如是等說不同外道所¶
說空故。如是等說無性自性空竟。復次後說¶
二種空義。如彼頌言。¶

#+BEGIN_VERSE
「　有罪及無罪
　不增亦不減¶
　諸有為無為
　所有諸善止
#+END_VERSE
」¶

此言有罪及無罪等者。罪謂過失過隨罪轉¶
故名有罪。離罪及過。即名無罪。若罪無罪所¶
有諸法不增亦不減。此言不增者。雖有所得¶
而無增長。亦不減者。謂得無盡法出生無減。¶
是故菩薩如實知彼無盡法故。所言有為者。¶
謂諸有所作故。名有為。行相云何。謂即因緣
<pb:KR6c0017_T_002-0904b>¶
所生諸行。無為者。簡非有為行相。云何謂擇¶
滅等。頌言所有諸善者。問而彼有為無為所¶
有諸善。復云何說。答此中當知。有為諸善無¶
為諸善。若如次修若不如次修悉得無增減。¶
此中意者。但於勝義諦中無實取法。所言止¶
者。止謂止遣。止彼所有無相之言。如是等說¶
有為空無為空竟。復說後空。如彼頌言。¶

#+BEGIN_VERSE
「　諸善空性中
　彼出亦無盡¶
　此遍計分別
　彼普攝為空
#+END_VERSE
」¶

此言諸善空性等者。諸善者。即諸善法。謂空¶
性中有諸善法而非無性。何以故。頌言。彼出¶
亦無盡。彼謂於彼聲中含諸善法故。出謂出¶
生。亦者。相續說義。此中總意由諸善法如理¶
出生性無盡故。彼即無減。諸菩薩事亦不間¶
斷。頌言此遍計分別者。謂智者應當如實了¶
知。如是所說遣遍計性。頌言彼普攝為空者。¶
普謂普盡。攝謂總攝。謂此八千頌般若經中¶
分別廣說諸空種類。此中如是相續所說。普¶
遍圓集而總攝故。故名普攝。如是此中總攝¶
空故。問如是空行相此云何和合。答此所說¶
空但遣遍計所熱法相。此如是言即畢竟義。¶
於是言中理自和合總集。如是所說空已。後¶
復無空語義可說。復次當知。此中如是所說¶
諸空。但為止遣有情取著。分別非說實性。何¶
以故。而彼實性中說二種空故。所謂人空一¶
切法空。如是等說無散空竟。問何名無散。答¶
散謂離散。此散不散故名無散。無散體者。謂¶
諸菩薩所有善法乃至無餘依涅槃界中。彼¶
亦不散彼亦無盡故。名無散。如是總說十六
<pb:KR6c0017_T_002-0904c>¶
空竟。¶

如辯中邊論慈氏菩薩說如是義。顯明開示¶
故。彼頌言。¶

#+BEGIN_VERSE
「　內外受彼身
　安住物皆空¶
　彼等智如見
　所有義彼空¶
　獲得二種善
　常利益有情¶
　處生死作利
　彼善法無盡¶
　種性等清淨
　獲得諸相好¶
　清淨諸佛法
　菩薩亦成就¶
　人及一切法
　此中無性空¶
　無性中有性
　彼性亦復空
#+END_VERSE
」¶

復次此中今說除遣十種分別散亂法。當知¶
此即起修行相。問何等是彼十種分別散亂。¶
復云何止。所以頌言。¶

#+BEGIN_VERSE
「　十種心散亂
　心散亂異處¶
　愚不得相應
　無二智不成
#+END_VERSE
」¶

此言十種心散亂等者。謂新發意菩薩等有¶
十種分別散亂。所謂無相分別散亂。有相分¶
別散亂。俱相分別散亂。毀謗分別散亂。一性¶
分別散亂。種種性分別散亂。自性分別散亂。¶
差別分別散亂。如名於義分別散亂。如義¶
於名分別散亂。此如是等十種。分別令心¶
散亂。此心心所散亂。異處散亂者。謂散異¶
動亂故名散亂。所言異處者。謂別異處有分¶
位等。動亂所引。是故彼心不得相應。問何人¶
不得相應邪。頌自答言。愚不得相應。愚即¶
愚夫。異生愚者。謂若損若益及真實法悉不¶
知故。問不得何法相應。頌自答言。無二智。無¶
二者。無有二相名為無二。不著二之智名無
<pb:KR6c0017_T_002-0905a>¶
二智。成就者。所謂成辦即決定成辦。此中如¶
是所有理義。如頌所言不成者。謂諸愚夫異¶
生心有散亂。於彼色聲香味觸等諸境中。心¶
生取著。是故於彼清淨妙智不得成就。即不¶
相應。問若無二智不相應者。此中復說何義。¶
所以頌言。¶

#+BEGIN_VERSE
「　彼止息互相
　為能所對治¶
　於般若教中
　彼圓集所說
#+END_VERSE
」¶

此言彼止息等者。彼者即彼十種分別散亂。¶
止息謂止遣。問何處止耶。頌自答言。般若教¶
中。謂十萬頌般若波羅蜜多等教中。一切皆¶
說如是止言。問止彼何法。頌自答言。互相為¶
能所對治。互相者。此彼更互義。能所對治者。¶
謂有相無相互。為能所對治行相。云何謂如¶
所有有相為能對治。即無相為所對治。若無¶
相為能對治。即有相為所對治。此如是等是¶
為行相。問彼般若教中當如何說。頌自答言。¶
彼圓集所說。謂此佛母般若波羅蜜多教中。¶
如是圓集總聚要略。攝此十種分別散亂。說¶
謂言說。此如是說是即如來如是最上真實¶
了知。圓集普攝。於佛母般若波羅蜜多中。如¶
是宣說。問所說云何。是故頌言。¶

#+BEGIN_VERSE
「　若有菩薩有
　此無相分別¶
　散亂止息師
　說彼世俗蘊
#+END_VERSE
」¶

此言菩薩有此無相分別等者。菩提及薩埵¶
是即菩提薩埵。有謂不無。此如是說謂即有¶
此無相分別。無相分別者。謂色無相分別。彼¶
如是散亂即癡所作性。問有此散亂。其復云¶
何。頌答言止息。問何人能止邪。頌答言師。
<pb:KR6c0017_T_002-0905b>¶
師者。謂如來大師。善能調伏諸煩惱冤。又能¶
救度惡趣等怖。故名為師。頌言說彼世俗蘊¶
者。世俗謂世間。其世俗蘊謂色受等。說彼蘊¶
者。謂令了知。有此蘊故除遣無相分別散亂。¶
如是所說意者。世尊悲愍新發意菩薩等。是¶
故為說世俗諸蘊。使令了知為除斷見。止彼¶
無相分別非說實性。此八千頌般若波羅蜜¶
多教中。說如是義。即諸般若波羅蜜多本母¶
義理相應。復次頌言。¶

#+BEGIN_VERSE
「　此八千頌等
　從初語次第¶
　至了畢皆止
　說無相分別
#+END_VERSE
」¶

此言八千頌等者。此者如是義。如是八千頌¶
本母所說故。等者等攝十萬頌。所言從初語¶
次等者。即初語所成。謂從經初所起語言行¶
相云何。如經言。須菩提隨汝樂說。諸菩薩摩¶
訶薩般若波羅蜜多。應當發起如菩薩摩訶¶
薩般若波羅蜜多出生等。頌言至了畢皆止¶
者。謂從經初乃至經末。於中所說悉周竟故。¶
頌言皆止者。止謂止遣。即於其中止彼無相¶
分別毀謗之言。頌言說無相分別者。謂色無¶
相分別。以彼分別色無相故。而墮於空。以斷¶
有色故。所言說者。其義云何。說謂依法而說。¶
此依法說。說事相故。行相云何。謂由初語言¶
而為發起。乃至了畢其中所說多種語言。於¶
彼言中成立別異發起行相。謂諸菩薩及帝¶
釋天主上首等。此如是等當知皆是止其斷¶
見。問若此等所說語言分位有所發起者。復¶
有何等道理。依法而說。遣除無相分別毀謗¶
之言。故頌破言。
<pb:KR6c0017_T_002-0905c>¶

#+BEGIN_VERSE
「　因言不如是
　此唯說事相¶
　梵網等經中
　知一切如理
#+END_VERSE
」¶

此云因言不如是等者。因者道理義。不如是¶
者。此道理言非成就言。何所以邪。頌自釋¶
言。此唯說事相。事者謂有所作事。有所修事。¶
說謂言說。此中如是義唯說事相故。若爾即¶
今和合道理義不成就。云何能令諸有智者¶
於中觀察生歡喜邪。故頌通言梵網等經中¶
知一切如理。此中云何。即梵網等所有諸經。¶
且言等者。等攝雲輪等經。彼諸經中皆如理¶
說。何人所說。謂佛世尊。於一切處依如實理。¶
自如是說。如是說者。自義成就。所言知者。知¶
謂了知。了知此說如理如量。若如是說真實¶
語義。是決定義。此復云何。若如前言道理說¶
者。雖能除遣無相分別。彼有相分別旋即生¶
起。是故今當如應開示彼相違門。如其頌言。¶

#+BEGIN_VERSE
「　菩薩我不見
　而此等廣大¶
　世尊此止遣
　有相分別亂
#+END_VERSE
」¶

此言菩薩我不見而此等廣大者。謂由最初¶
起遍計性。於菩薩相而生取著。彼所取相於¶
實性中。我不可見亦不可得。我者己義。此等¶
廣大者。廣大即包廣義。此菩薩者。其義廣大。¶
是故菩薩我不可見亦不可得。般若波羅蜜¶
多亦不可見不可得。如是等所說為令止遣¶
有相分別散亂。頌言有相分別亂者。相謂色¶
等相。亂即動亂。分別者。謂於色等相中有所¶
分別。於不如義中取著如義性。此如是等疑¶
惑動亂。於勝義諦中無有實性。問何人止遣¶
邪。頌自答言。世尊。此止遣問何所止邪。所
<pb:KR6c0017_T_002-0906a>¶
以頌言。¶

#+BEGIN_VERSE
「　若不見彼名
　境界行亦然¶
　彼蘊一切處
　皆不見菩薩
#+END_VERSE
」¶

此言若不見彼名等者。若謂若有不見即不¶
可得。問何法不見邪。答此菩薩名而不可¶
見。若說如是名彼說不可得。且止此說。頌言¶
境界者。如實當知非唯菩薩名不可得。諸境¶
界等亦不可得。境界者。謂所行境界。是諸菩¶
薩所行般若波羅蜜多。如是道相行亦然者。¶
行謂普遍。諸行即所修所行。而此諸行亦不¶
可得。所言彼蘊一切處者。蘊謂色受等。一切¶
處者。謂遍一切處及一切種。此中意者。如實¶
當知。以清淨妙慧於是一切處求菩薩相。了¶
不可得。以是因故。菩薩不可見。是故頌言。皆¶
不見菩薩。此中如是所說意者。但遣愚者。於¶
佛世尊無染智中執有實名及境界等。彼不¶
可得。非正了知而菩薩相。於圓成實性中亦¶
不可捨離。若取捨離相者。彼無相分別還復¶
生起。此義略說故有問言。若今如是於實性¶
中無菩薩者。豈非前言有相違邪。頌自通¶
言。¶

#+BEGIN_VERSE
「　此止遣遍計
　普攝此所說¶
　乘一切智因
　慧分別諸相
#+END_VERSE
」¶

此言止遣遍計等者。遍計者。謂諸有情所起¶
顛倒之見。行相云何。謂於蘊處界中執有實¶
性。今止彼故。不於清淨妙智中而有所止。頌¶
言普攝此所說者。此者如是義。普攝說者。即¶
作者。普攝而說。此普攝說是勝意樂。當知此¶
等般若波羅蜜多義。如是普攝而說是為決
<pb:KR6c0017_T_002-0906b>¶
定。即彼如是獲得究竟。問以何義故而作此¶
說。頌自答言。乘一切智。因此如是義如理顯¶
示。乘謂乘馭。一切者普盡義。智因者。以了別¶
智而為因故。問何人乘馭邪。頌答言慧。慧¶
者。大慧即是佛故。問何所說邪。頌自答言。分¶
別諸相。相者所謂普集作用。故名為相。是相¶
無對礙。問是何等相。頌言分別。即分別顯示¶
諸行相故。非說實性。此如是等所說之義。如¶
實觀察。乃至無有極微塵量外義。自性可得¶
成立。是故世尊乘彼智聚。開示分別所有一切¶
作用行相。問得何義故。乃能如是。所以頌言。¶

#+BEGIN_VERSE
「　般若波羅蜜
　說三種依止¶
　謂遍計依他
　及圓成實性
#+END_VERSE
」¶

此言般若波羅蜜等者。當知般若波羅蜜多有¶
二種法。一者勝上。二者所行。勝上者。謂離煩¶
惱所知二障之智。所行者。謂名句文言說之¶
相。彼勝上者。即般若波羅蜜多。自性所說。¶
彼所行者。即說法言義。是自性作用。問其所¶
作用。此中云何。頌自答言。說三種依止。三種¶
依止者。此復云何。如頌所言。謂遍計依他及¶
圓成實性。遍計者。謂諸愚夫於無二清淨智¶
中。遍計諸相執著對礙。此說名為遍計性。依¶
他性者。謂無二智自性安住。無明種子二有¶
對礙。而彼無明依他起故。此即說為依他起¶
性。圓成實性者。謂即無二之智。即是圓成實¶
性。問云何說為三種依止。所以頌言。¶

#+BEGIN_VERSE
「　無此等說句
　一切遍計止¶
　幻喻等見邊
　此說依他性
#+END_VERSE
」¶

此言無此等說句一切遍計止等者。無謂無
<pb:KR6c0017_T_002-0906c>¶
所有。此句者。謂如是等諸所說句。等謂等其¶
說法者。彼止言無。問此中行相其復云何。故¶
頌答言。一切遍計止。一切者即普盡義。遍計¶
者。謂虛妄巧異執著造作。止謂止遣。此如是¶
等所說意者。謂若有聞一切說者。說止遣言。¶
智者應當畢竟了知。一切皆是止遣。遍計有¶
相執著。頌言幻喻等見邊此說依他性等者¶
幻謂帝網。等者等攝乾闥婆城等諸幻法。幻¶
者由他假法有所成故。今取彼幻喻此法故。¶
乃名幻喻。見邊者。謂由彼喻曉如是法故。名¶
見邊。此中意者。謂若有聞說幻喻等諸見邊¶
義。智者當知。此即是說依他起性。此中當知。¶
由彼幻等已見邊故。是故世尊有所宣說。問¶
彼依他自性云何了知。圓成自性云何說事。¶
所以頌言。¶

#+BEGIN_VERSE
「　有四種清淨
　說圓成實性¶
　般若波羅蜜
　佛無別異說
#+END_VERSE
」¶

此言有四種清淨說圓成實性等者。說謂表¶
示。謂以四種清淨表示所有圓成自性。四種¶
者。即有四種類。清淨者。無染義。謂由得彼四¶
種淨故。乃名清淨。¶
《佛母般若波羅蜜多圓集要義釋論》卷第二¶

